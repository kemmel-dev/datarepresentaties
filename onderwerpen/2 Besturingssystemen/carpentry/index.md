# Software Carpentry UNIX

Nu kun je aan de slag met een uitgebreide UNIX-workshop van [Software carpentry](https://swcarpentry.github.io/shell-novice/). Deze geeft je allerlei voorbeelden van commando's die je in UNIX kunt gebruiken.

**Ook bij deze opdracht moet je weer dingen die je hebt geleerd bijhouden, zie de laatste stap hieronder. Bij deze opdracht geldt sterker dan voorheen dat je zelf verslag moet doen. Relateer je ervaringen tijdens de workshop.**

Voor het doen van de hele workshop en de verslaglegging krijg je 1 punt.

1.  Zorg dat je een UNIX-omgeving klaar hebt staan op je computer. Je hebt deze bij Programmeren 1 geinstalleerd (op Windows was dit WSL!). Mocht je niet meer weten hoe dit werkt, kom dan langs in het lab en betrek een assistent erbij. Gebruik niet de installatie-instructies van Software Carpentry, want die zijn totaal anders!

2.  Vergeet niet om op de Setup-pagina van de workshop de **zip-file** te downloaden waarin alle bestanden staan om mee te oefenen.

3.  Doe alle oefeningen van hoofdstukken 1, 2, 3 en 4. Het doel is om goed voorbereid te zijn voor de komende weken. Je doet dit door goed te oefenen en commando's **over te tikken** en de resultaten te bestuderen. Als je mazzel hebt maak je ook nog een paar tikfouten waardoor je moet achterhalen wat er fout ging: dan leer je het meest.

4.  In sommige gevallen matcht de omgeving niet met de omgeving die jij op je computer hebt. Zorg dat je uitzoekt hoe je dan moet handelen en betrek de assistenten hierbij. Je zou elk commando in de workshop moeten kunnen uitproberen.

3.  Beschrijf in een PDF welke opvallende dingen je hebt geleerd bij het doen van de workshop. Geef aan wat je eventueel moeilijk vond en welke bronnen je hebt gebruikt om verder uit te zoeken wat je moest begrijpen. Je kunt ook aangeven waarover je vragen hebt gesteld of waarover je discussies hebt gevoerd met medestudenten.

    Tip: je kunt voor zo'n praktische opdracht als deze ook screenshots maken en opnemen in je PDF om te laten zien wat er bijvoorbeeld mis ging.
